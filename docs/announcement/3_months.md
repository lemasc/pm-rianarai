## (สำคัญ) 3 เดือน PM-RianArai และจุดยืนการพัฒนาต่อจากนี้

*อัปเดตข้อมูลล่าสุดวันที่  12 กันยายน 2564*

จะจบเทอม 1 แล้ว!!!??? เวลาผ่านไปไวมาก ๆ  ไม่ค่อยได้คุยกันเลยก็อาจจะยาวหน่อย5555+ ต้องยอมรับจริง ๆ ว่าช่วงหลัง ๆ มามีภาระงานและหน้าที่ต่าง ๆ ที่มากขึ้น ทำให้ไม่ค่อยมีเวลามาดูแลในเว็บไซต์เท่าไหร่ (แต่ก็พยายามจะหาเวลาเข้ามาเช็ค) ประกอบกับตัวเว็บไซต์เองก็มาถึงจุดที่เริ่มนิ่งแล้ว

### การพัฒนาของ PM-RianArai จะเป็นอย่างไรต่อไป
ในขณะนี้ยังไม่มีแผนจะทำฟีเจอร์อะไรเพิ่มเติม เนื่องจากได้รับข้อมูลมาว่าทางโรงเรียนจะ**สมัครใช้ Google Meet** ซึ่งจะทำให้การเข้าเรียนง่ายขึ้นกับทุกคน รวมถึงสถานการณ์โควิดที่ *มีแนวโน้ม* จะดีขึ้น และแผนการฉีดวัคซีนต่าง ๆ ที่จะเริ่มมีการฉีดให้กับเด็กนักเรียนอย่างพวกเราในปลายเดือนนี้ 

<span class="text-red-500">**หากในภาคเรียนที่ 2 สามารถกลับมาเปิดเรียน On-site แบบ 100% ได้ หรือโรงเรียนสามารถเปลี่ยนไปใช้ Google Meet ได้**</span> เว็บไซต์ก็อาจจะหยุดการพัฒนาแต่เพียงเท่านี้ แต่<span class="text-red-500">**หากสถานการณ์ไม่เป็นเช่นนั้น**</span> เว็บไซต์จะยังคงอยู่ต่อไปอย่างแน่นอน และอาจมีแผนการพัฒนาต่อไปในอนาคตอีกด้วย

### ปรับปรุงหน้าเกี่ยวกับเราและฟอร์มรายงานปัญหา
โอ้ยขอโทษจริง ๆ ไม่ได้ไปแก้เลยหลังจากปล่อยมา ㅠㅡㅠ ตอนนี้ปรับปรุงฟอร์มให้สามารถเลือกหัวข้อได้ตรงประเด็นมากขึ้น และหน้าเกี่ยวกับเราใส่ข้อมูลเพิ่มไปนิดหน่อย ทั้ง 2 หน้าสามารถเข้าดูที่หน้าการตั้งค่าเลย

### Twitter Official Account อีกช่องทางในการแจ้งปัญหาและเสนอแนะ
ถ้าเกิดว่าใครมีไอเดียอะไรที่อยากจะเสนอแนะ หรือจะแจ้งปัญหาอะไร ก็สามารถแจ้งได้อีก 1 ช่องทางคือที่ Twitter ของเรา [@lemascth](https://www.twitter.com/lemascth) ในนี้น่าจะแอคทีฟกว่า และสามารถคุยกันได้ทั้ง 2 ทางด้วย

อยากจะบอกว่าอ่าน Google Forms ที่ส่งมาทุก ๆ คนเลย แต่คือมันสามารถส่งได้ทางเดียว บางไอเดียก็น่าสนใจและอยากมาพูดคุยกันต่อมาก ๆ ถ้าเกิดใครมีอะไรเจ๋ง ๆ มาคุยกันได้เลยนะ พร้อม!

สุดท้าย ก็ขอให้ทุกคนรักษาสุขภาพกันด้วย สถานการณ์ตอนนี้มันดีขึ้นมั้ย ก็ดีขึ้น แต่ก็ยังไว้วางใจอะไรมากไม่ได้ ดูแลตัวเองด้วย มันเหนื่อยก็พักได้ไม่เป็นไรนะ

**With love to all users!**

Lemasc Team