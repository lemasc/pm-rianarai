## ครบรอบ 1 เดือน PM-RianArai_

*อัปเดตข้อมูลล่าสุดวันที่ 1 กรกฏาคม 2564*

**"ยาวหน่อยนะ"**

ตั้งแต่วันแรก ๆ ที่มีผู้เข้าใช้งานจริง ๆ เพียงไม่ถึง 10 คน บ้างก็เลิกใช้ไปเพราะระบบในช่วงแรกไม่เสถียร ไม่ได้รองรับกับทุกชั้นเรียน และสาเหตุอื่น ๆ 
แต่หลังจากนั้นมา ผู้ใช้งานก็เพิ่มขึ้นเรื่อย ๆ จนตอนนี้

> เรามีผู้ใช้งานมากถึง **240 คน** ในการเรียนออนไลน์ทุก ๆ วันที่ PM-RianArai
>
> ยอดการเข้าชมของเว็บไซต์เมื่อ 1 เดือนที่แล้ว ทำสถิติไว้ **สูงถึง 5,415 ครั้ง**

แต่นั่นไม่ใช่เรื่องน่าดีใจเท่าไหร่นักหรอก

เว็บไซต์นี้จะไม่มีทางเกิดขึ้นเลย ถ้าพวกเราทุกคนไม่เจอการแพร่ระบาดของโควิดแบบนี้ แล้วทั้งหมดเกิดขึ้นเพราะอะไรล่ะ

เราทุกคนอยู่กับโควิดมาตั้งแต่ต้นปีที่แล้ว พวกเราระวังและป้องกันตัวเอง ใส่แมสก์ ล้างมือ ยอมเรียนสลับคู่คี่ ไม่ได้เจอเพื่อน เสียโอกาสทำกิจกรรมไปตั้งมากมาย
จนผ่านมา 1 ปีครึ่ง ไม่มีดีขึ้น มีแต่แย่ลงทุกวัน เรายกการ์ดขึ้นแล้ว แต่การระบาดยังคงอยู่ ทั้งหมดไม่ได้เกิดจากเราซักนิด

ทั้งหมดเกิดจาก**รัฐบาลที่ไม่เคยเห็นอกเห็นใจประชาชน** โควิดเป็นแค่หวัดธรรมดา เรามีผู้ติดเชื้อ 0 คนนะ แต่ต่อ พรก. ฉุกเฉินต่อไปเรื่อย ๆ 
อำนาจการควบคุมเบ็ดเสร็จ แต่ไม่มีปัญญาหาวัคซีนให้ โทษแต่คนอื่นไม่โทษตัวเอง ไร้ซึ่งความรับผิดชอบ

เวลาได้พิสูจน์แล้วว่ารัฐบาลจงใจใช้โรคระบาดเป็นเครื่องมือในการหากินกับความเป็นความตายของประชาชน
ทำให้เสียช่วงเวลาชีวิตวัยรุ่นที่พวกเราควรจะได้ทำอะไรมากกว่านี้

และนั่นเป็นสาเหตุหลัก ที่ทำให้ PM-RianArai จำเป็นต้องให้บริการต่อไปแก่ทุก ๆ คน และพัฒนาต่อไปเพื่อให้การเรียนง่ายขึ้น เท่าที่จะทำได้

แต่เอาจริงก็ทำอะไรเป็นรูปธรรมไม่ได้อ่ะเนอะ แย่ชะมัด

สุดท้ายท้ายสุด ขอให้ทุกคนสุขภาพแข็งแรงไม่เป็นอะไร ก็บอกได้แค่ว่าสู้ ๆ นะทุกคน เราต้องคาดหวังว่าซักวันนึง มันจะจบลงแหละ

*Stay safe!*

Lemasc Team
