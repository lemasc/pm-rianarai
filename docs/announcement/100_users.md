## ผู้ใช้งานเว็บไซต์ PM-RianArai ทะลุ 100 คน!

*อัปเดตข้อมูลล่าสุดวันที่ 11 มิถุนายน 2564*

> พอมาเห็นตัวเลขก็ตกใจ 100 คนเลยหรอ!!!????
> 
> นี่เป็นสถิติที่เหนือความคาดหมายมาก ๆ 

เว็บไซต์ PM-RianArai เปิดตัวอย่างเป็นทางการเมื่อวันที่ 1 มิถุนายน 2564 เพียง 10 วันก็มีผู้สมัครใช้งานถึง 104 คน กระจายไปตามระดับชั้นตั้งแต่ ม.1-ม.6 มีการเข้าเรียนผ่านระบบของเรียนอะไรมากกว่า 60 ครั้ง/วัน มียอดการเข้าชมทั้งหมดสูงถึง 1,230 ครั้งแล้วตั้งแต่เปิดตัว

โปรเจคนี้ใช้เวลาทำทั้งหมดนี่เพียงแค่ 5 วัน (ตารางสอนโรงเรียนประกาศเมื่อวันที่ 27 พ.ค. เว็บไซต์อัปโหลดสู่เซิร์ฟเวอร์ 31 พ.ค.) ซึ่งถือว่าเป็นเวลาที่สั้นมาก ๆ

ขอขอบคุณเพื่อน ๆ พี่ ๆ น้อง ๆ ชาวพอมอทุกคนที่สนใจและใช้งานจริง ๆ แม้ว่าในบางครั้งอาจจะเกิดข้อผิดพลาดหรือขาดตกบกพร่องบ้าง แต่ก็ยังมีผู้ใช้งานขนาดนี้ ฮือ ㅠㅡㅠ 

ขอสัญญาว่าจะให้บริการแบบนี้ต่อไปเรื่อย ๆ ปรับปรุงหรือเพิ่มฟีเจอร์ใหม่ ๆ ให้กับผู้ใช้งานทุก ๆ คน 
หากใครต้องการแนะนำ ติชม แจ้งปัญหาการใช้งาน หรือแม้แต่ขอฟีเจอร์ใด ๆ ก็แล้วแต่สามารถไปได้ที่ [PM-RianArai Support Form](https://pm-rianarai.vercel.app/support)

สิ่งหนึ่งที่อยากขอร้องเลยก็คือ อย่าเพิ่งหายไปไหนกันนะทุกคน ถ้าเกิดเว็บมีปัญหาอะไรขึ้นมา โดยทั่วไปถ้าเกิดว่าเห็นก็จะรีบแก้ให้เลยภายในวันสองวัน แต่ถ้ามีปัญหาจริง ๆ กรอกฟอร์มมาก็ได้ 

และก็ ถ้าเป็นไปได้ ฝากโปรโมทด้วย ทุกคนจะได้ "เข้าเรียนทุกวิชาจากที่ที่ที่เดียว" ไม่ต้องเสียเวลากรอกรหัสอีก ><

**ขอบคุณที่ใช้งานอีกครั้งครับ ^^**

Lemasc Team
