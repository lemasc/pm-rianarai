## ผู้ใช้งานเว็บไซต์ PM-RianArai ทะลุ 100 คน!

*อัปเดตข้อมูลล่าสุดวันที่ 11 มิถุนายน 2564*

> พอมาเห็นตัวเลขก็ตกใจ 10 วัน 100 คนเลยหรอ!!!????
> 
> นี่เป็นสถิติที่เหนือความคาดหมายมาก ๆ 

เว็บไซต์ PM-RianArai เปิดตัวอย่างเป็นทางการเมื่อวันที่ 1 มิถุนายน 2564 เพียง 10 วันก็มีผู้สมัครใช้งานถึง 104 คน กระจายไปตามระดับชั้นตั้งแต่ ม.1-ม.6 มีการเข้าเรียนผ่านระบบของเรียนอะไรมากกว่า 60 ครั้ง/วัน มียอดการเข้าชมทั้งหมดสูงถึง 1,230 ครั้งแล้วตั้งแต่เปิดตัว

โปรเจคนี้ใช้เวลาทำทั้งหมดเพียงแค่ 5 วัน (ตารางสอนโรงเรียนประกาศเมื่อวันที่ 27 พ.ค. เว็บไซต์อัปโหลดสู่เซิร์ฟเวอร์ 31 พ.ค.) ซึ่งถือว่าเป็นเวลาที่สั้นมาก ๆ

**ขอขอบคุณเพื่อน ๆ พี่ ๆ น้อง ๆ ชาวพอมอทุกคนที่สนใจและใช้งานจริง ๆ** แม้ว่าในบางครั้งอาจจะเกิดข้อผิดพลาดหรือขาดตกบกพร่องบ้าง แต่ก็ยังมีผู้ใช้งานขนาดนี้ ฮือ ㅠㅡㅠ 

ขอสัญญาว่าจะให้บริการนี้ต่อไปเรื่อย ๆ และปรับปรุงพัฒนาให้ดียิ่งขึ้น เพื่อผู้ใช้งานทุก ๆ คน 
หากใครต้องการแนะนำ ติชม แจ้งปัญหาการใช้งาน หรือแม้แต่ขอฟีเจอร์ใด ๆ ก็แล้วแต่สามารถไปได้ที่ [PM-RianArai Support Form](https://pm-rianarai.vercel.app/support)

สิ่งหนึ่งที่อยากขอร้องเลยก็คือ ถ้าเกิดเว็บมีปัญหาอะไรขึ้นมา อย่าเพิ่งหายไปเลยนะ;____; โดยปกติถ้าเกิดว่าเห็นก็จะรีบแก้ให้เลยภายในวันสองวัน แต่ถ้าด่วนหรือฉุกเฉินก็กรอกฟอร์มมาได้ 

และถ้าเป็นไปได้ ฝากโปรโมทบอกต่อด้วย ทุกคนจะได้ **"เข้าเรียนทุกวิชาจากที่นี่ที่เดียว"** ไม่ต้องเสียเวลากรอกรหัสอีก ><

*ขอบคุณที่ใช้งานอีกครั้งครับ ^^*

Lemasc Team
