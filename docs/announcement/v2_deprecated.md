## ประกาศเปิดตัวแอพพลิเคชั่น RianArai 3.0 และเริ่มปิดให้บริการ PM-RianArai บางส่วน

วันนี้ (1 กุมภาพันธ์ 2565) แอพพลิเคชั่น RianArai 3.0 พร้อมใช้งานสำหรับผู้ใช้งาน PM-RianArai ทุก ๆ ท่านแล้ว

RianArai 3.0 มาพร้อมกับการปรับปรุงประสิทธิภาพและฟีเจอร์เพิ่มเติม อาทิเช่น
- **ใช้ทรัพยากรน้อยลง** โหลดข้อมูลการเรียนได้รวดเร็วยิ่งขึ้นกว่าเวอร์ชั่นเดิม
- **การแจ้งเตือน** ไม่ลืมเข้าเรียนคาบและงานค้างต่าง ๆ อีกต่อไปด้วยระบบการแจ้งเตือน
- **ดูข้อมูลครูผู้สอน** ต้องเข้าเรียนจากอีกเครื่อง? อาจารย์ไม่ตรงกับคาบเรียน? สามารถดูข้อมูลการเข้าเรียนได้จากในแอพได้เลย!
- **เครื่องมือจัดการงานใหม่** วางแผนและจัดการงานได้วันต่อวัน ช่วยให้คุณสามารถทำงานได้มีประสิทธิภาพมากยิ่งขึ้น
- **การเชื่อมต่อกับ Google Classroom** ตรวจสอบงาน เนื้อหา และสื่อการสอนได้ง่ายกว่าที่เคย

นอกจากนี้ยังมีฟีเจอร์อื่น ๆ อีกมากมายซึ่งอยู่ในระหว่างการพัฒนา ที่จะช่วยในการเรียนของคุณทั้งการเรียนออนไลน์และการเรียนออนไซต์ให้มีประสิทธิภาพมากขึ้น

สมาชิกทุกท่านสามารถเข้าร่วมโปรแกรม RianArai Insider ผ่านทั้ง 3 แพลตฟอร์ม (Windows, Android แลt iOS) เพื่อดาวน์โหลดและติดตั้งแอพพลิเคชั่นได้แล้ววันนี้

### ปิดใช้งานฟีเจอร์หรือบริการบางส่วนใน PM-RianArai

PM-RianArai จะปิดใช้งานฟีเจอร์ **"งานที่ได้รับ"** โดยข้อมูลในบัญชีและบันทึกไว้ในอุปกรณ์จะไม่อัพเดทอีกต่อไป และจะถูกลบออกในอนาคต หากต้องการจัดการงานต่าง ๆ จาก Google Classroom และงานอื่น ๆ สามารถดาวน์โหลดแอพพลิเคชั่น RianArai จากโปรแกรม RianArai Insider ได้

ทีมงานคาดหวังเป็นอย่างยิ่งว่าจะได้รับการตอบรับที่ดีจากผู้ใช้งานของ RianArai ทุก ๆ ท่าน หากมีข้อสงสัยหรือข้อเสนอแนะสามารถติดต่อได้ที่ RianArai Insider OpenChat หรือแจ้งจาก Google Form ได้ทันที

**ขอบคุณผู้ใช้งานทุกท่านมาก ๆ ครับ**

Lemasc Team