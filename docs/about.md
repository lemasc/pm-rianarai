# เกี่ยวกับเว็บไซต์นี้

ยินดีต้อนรับเข้าสู่เว็บไซต์ ["เรียนอะไร"](https://pm-rianarai.vercel.app) (PM-RianArai)
เว็บไซต์นี้มีจุดประสงค์เพื่ออำนวยความสะดวกการเรียนออนไลน์ของโรงเรียนมัธยมสาธิตวัดพระศรีมหาธาตุ มหาวิทยาลัยราชภัฎพระนคร โดยจัดทำในรูปแบบของตารางเรียนออนไลน์ พร้อมลิงค์สำหรับเข้าห้องเรียนออนไลน์ในแต่ละคาบ

## ปลอดภัยมั้ย มีไวรัสหรือเปล่า
โปรเจคนี้จัดทำโดยนักเรียนในโรงเรียนเอง และตัวโค้ดของโปรเจคนี้ทั้งหมดเป็น Open-source ทุกคนสามารถเข้าไปดูได้ที่ [Github](https://github.com/lemasc/pm-rianarai)

## การเก็บข้อมูลของเว็บไซต์
เพื่อรวบรวมสถิติการใช้งาน รวมถึงแยกแยะบุคคลที่เข้ามาใช้ในเว็บไซต์นี้ เราจึงจำเป็นต้องให้คุณเข้าสู่ระบบก่อนใช้งานเว็บไซต์ทุกครั้ง โดยมีการเก็บข้อมูลดังนี้
|ข้อมูล |จุดประสงค์  |
|--|--|
|อีเมล  |ได้อัตโนมัติจากการเข้าสู่ระบบด้วย Facebook/Google|
|รหัสประจำตัวนักเรียน |เพื่ออ้างอิงและแยกแยะผู้ใช้งานที่เข้ามาใช้ในเว็บไซต์ |
|ระดับชั้น/ห้องเรียน|เพื่อดึงข้อมูลตารางเรียนและข้อมูลผู้สอน|
|ชื่อ|เพื่อแสดงผลในเว็บไซต์|

หากมีการเก็บข้อมูลใด ๆ เพิ่ม จะแจ้งให้ผู้ใช้ทราบโดยทันที

## หลักการ
ระบบจะมีฐานข้อมูลของครูผู้สอนแต่ละท่าน (เช่น Meeting ID เป็นต้น) เมื่อเข้าสู่ระบบแล้ว ระบบจะใช้ห้องเรียนที่เลือกไว้ ดึงตารางสอนจากฐานข้อมูลออกมา เปรียบเทียบเวลาปัจจุบันกับเวลาในตารางสอน หากตรงกับคาบใดคาบหนึ่งก็แสดงผลพร้อมกับลิงค์สำหรับเข้าเรียนทันที

## "ไม่พบข้อมูลผู้สอนในรายวิชานี้"
ในฐานข้อมูลไม่ได้มีข้อมูลของครูผู้สอนของทุกคน (เนื่องจากว่าคนเขียนเว็บเองก็ไม่ได้รู้ข้อมูลของทุกชั้น ㅠㅠ) แต่ถ้าข้อมูลหายไป ทุกคนก็สามารถเพิ่มได้ เพียงแค่ไปที่หน้า [ปรับปรุงข้อมูล](https://pm-rianarai.vercel.app/submit_update) แล้วอัปโหลดไฟล์ PDF แนวการสอนออนไลน์ของโรงเรียน (ที่ส่งมาในไลน์ห้อง) เราจะดำเนินการเพิ่มข้อมูลลงในระบบให้ภายใน 1-2 วัน

เรื่องนี้ต้องขอความร่วมมือผู้ใช้งานทุกคนจริง ๆ เพราะการเพิ่มข้อมูลเพียงไม่กี่ชั้นเรียนก็สามารถครอบคลุมบุคลากรในโรงเรียนได้ ทุกคนจะได้ประโยชน์ แต่ถ้าไม่มีใครส่งมาให้เลย ระบบก็จะมีข้อมูลไม่ครบถ้วน มันก็จะใช้ได้บ้างไม่ได้บ้างนะ :cry:

## ทำไมยังต้องใช้รหัสผ่าน?
ต้องทำความเข้าใจระบบของโปรแกรม Zoom เล็กน้อย 

> (ถ้าไม่ต้องการอ่านสามารถข้ามไปด้านล่างได้)

### การเข้าเรียนผ่านระบบ Zoom มี 2 รูปแบบ

 - Manual: กรอก Meeting ID และ **Passcode (ตัวอักษร)** ด้วยตนเอง
 - Instant Links: ใช้ลิงค์ในการเข้าเรียน โดยตัวลิงค์จะประกอบไปด้วย Meeting ID และ **Passcode (ที่เข้ารหัสโดย Zoom)** วิธีนี้จะไม่ต้องกรอกอะไรทั้งสิ้น

ทางโรงเรียนให้มาเฉพาะแบบแรก คือ มี Meeting ID และ Passcode ตัวอักษรธรรมดา

ในขณะนี้ Zoom ยังไม่มีวิธีการที่จะแปลงสองอย่างข้างต้นเป็นลิงค์ได้อย่างเบ็ดเสร็จ หากไม่ใช่เจ้าของห้อง [(ดูได้ที่นี่)](https://devforum.zoom.us/t/how-to-generate-join-url-given-id-and-password/13808) อย่างไรก็ตามก็ยังมีวิธีการอยู่บ้าง นั่นคือ ส่งรหัสเปล่า ๆ นี่แหละไปที่ Zoom เลย ซึ่งผลลัพธ์คือ

 - Zoom บนคอมพิวเตอร์ **เข้าเรียนได้โดยไม่ต้องกรอกรหัสผ่าน**
 - Zoom บนอุปกรณ์มือถือ (Android/iOS) **เข้าเรียนได้แต่ยังต้องกรอกรหัสผ่านอีกครั้ง**

### แล้วเราจะทำยังไง
วิธีการที่ดีที่สุดคือการคัดลอก Invite Link ที่ได้รับระหว่างที่อยู่ในห้องเรียน


## สุดท้ายนี้
ขอบคุณทุก ๆ คนที่เข้ามาใช้งานในเว็บไซต์นี้นะครับ หากมีข้อมูลสอบถามอะไร หรือเกิดปัญหาการใช้งานตรงไหน สามารถกรอกฟอร์มติดต่อได้[ที่นี่](https://pm-rianarai.vercel.app/support)นะ จะรีบดำเนินการโดยเร็วที่สุดเลย :smile:
